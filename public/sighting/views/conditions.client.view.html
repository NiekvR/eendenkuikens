<h1>Algemene Voorwaarden</h1>

<p>Bedankt voor uw bijdrage aan dit onderzoek. Om misverstanden te voorkomen willen wij graag duidelijkheid verschaffen
    over hoe wij de gegevens gebruiken die u hier invoert. Door uw waarneming in te voeren gaat u akkoord met de volgende
    voorwaarden:</p>
<p><strong>Gebruik gegevens waarneming:</strong> u doet met uw waarneming een belangrijke bijdrage aan wetenschappelijk onderzoek.
    Door uw waarneming in te voeren geeft u ons toestemming om de gegevens van de waarneming – namelijk de datum, locatie,
    aantal kuikens, kuikenleeftijd en eventuele bijzonderheden – te gebruiken in analyses en publicaties die voortvloeien
    uit dit onderzoek. Het invoeren van waarnemingen geeft u geen automatisch recht op co-auteurschap, eigendom of gebruiksrecht
    van andere gegevens verzameld in het kader van dit onderzoek.</p>
<p><strong>Gebruik foto:</strong> foto’s geven waardevolle extra informatie over uw waarneming en wij moedigen u aan om een foto
    te uploaden van de eendenkuikens en hun moeder. Het copyright van deze foto’s blijft bij de fotograaf. Door uw foto te
    uploaden geeft u uitsluitend toestemming voor het gebruik van uw foto als illustratie op deze invoerpagina. Indien wij uw
    foto voor andere doeleinden zouden willen gebruiken, zullen wij eerst persoonlijk contact met u opnemen om daarvoor
    toestemming te vragen.</p>
<p><strong>Gebruik persoonlijke gegevens:</strong> uw persoonlijke gegevens worden uitsluitend gebruikt voor persoonlijke
    communicatie met u, bijvoorbeeld als wij contact met u opnemen voor het gebruik van een foto of voor aanvullende informatie.
    Uw gegevens worden vertrouwelijk behandeld en niet verstrekt aan derden.</p>
